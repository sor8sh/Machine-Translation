اى كسانى كه ايمان آورده‏ ايد به درگاه خدا توبه‏ اى راستين كنيد اميد است كه پروردگارتان بديهايتان را از شما بزدايد و شما را به باغهايى كه از زير آن جويبارها روان است درآورد در آن روز خدا پيامبر و كسانى را كه با او ايمان آورده بودند خوار نمى‏ گرداند نورشان از پيشاپيش آنان و سمت راستشان روان است مى‏ گويند پروردگارا نور ما را براى ما كامل گردان و بر ما ببخشاى كه تو بر هر چيز توانايى
اى پيامبر با كافران و منافقان جهاد كن و بر آنان سخت گير جاى ايشان در جهنم خواهد بود و چه بد سرانجامى است
خدا براى كسانى كه كفر ورزيده‏ اند آن نوح و آن لوط را مثل آورده هر دو در نكاح دو بنده از بندگان شايسته ما بودند و به آنها خيانت كردند و كارى از دست آنها در برابر خدا ساخته نبود و گفته شد با داخل شوندگان داخل آتش شويد
و براى كسانى كه ايمان آورده‏ اند خدا همسر فرعون را مثل آورده آنگاه كه گفت پروردگارا پيش خود در بهشت‏ خانه‏ اى برايم بساز و مرا از فرعون و كردارش نجات ده و مرا از دست مردم ستمگر برهان
و مريم دخت عمران را همان كسى كه خود را پاكدامن نگاه داشت و در او از روح خود دميديم و سخنان پروردگار خود و كتابهاى او را تصديق كرد و از فرمانبرداران بود
بزرگوار است آنكه فرمانروايى به دست اوست و او بر هر چيزى تواناست
همانكه مرگ و زندگى را پديد آورد تا شما را بيازمايد كه كدامتان نيكوكارتريد و اوست ارجمند آمرزنده
همان كه هفت آسمان را طبقه طبقه بيافريد در آفرينش آن بخشايشگر هيچ گونه اختلاف نمى ‏بينى بازبنگر آيا خلل مى ‏بينى
باز دوباره بنگر تا نگاهت زبون و درمانده به سويت بازگردد
و در حقيقت آسمان دنيا را با چراغهايى زينت داديم و آن را مايه طرد شياطين گردانيديم و براى آنها عذاب آتش فروزان آماده كرده‏ ايم
و كسانى كه به پروردگارشان انكار آوردند عذاب آتش جهنم خواهند داشت و چه بد سرانجامى است
چون در آنجا افكنده شوند از آن خروشى مى ‏شنوند در حالى كه مى ‏جوشد
نزديك است كه از خشم شكافته شود هر بار كه گروهى در آن افكنده شوند نگاهبانان آن از ايشان پرسند مگر شما را هشدار دهنده‏ اى نيامد
گويند چرا هشدار دهنده‏ اى به سوى ما آمد وتكذيب كرديم و گفتيم خدا چيزى فرو نفرستاده است‏ شما جز در گمراهى بزرگ نيستيد
و گويند اگر شنيده بوديم يا تعقل كرده بوديم در دوزخيان نبوديم
پس به گناه خود اقرار مى كنند و مرگ باد بر اهل جهنم
كسانى كه در نهان از پروردگارشان مى‏ ترسند آنان را آمرزش و پاداشى بزرگ خواهد بود
و سخن خود را پنهان داريد يا آشكارش نماييد در حقيقت وى به راز دلها آگاه است
آيا كسى كه آفريده است نمى‏ داند با اينكه او خود باريك بين آگاه است
اوست كسى كه زمين را براى شما رام گردانيد پس در فراخناى آن رهسپار شويد و از روزى بخوريد و رستاخيز به سوى اوست
آيا از آن كس كه در آسمان است ايمن شده‏ ايد كه شما را در زمين فرو برد پس بناگاه به تپيدن افتد
يا از آن كس كه در آسمان است ايمن شده‏ ايد كه بر شما تندبادى از سنگريزه فرو فرستد پس به زودى خواهيد دانست كه بيم دادن من چگونه است
و پيش از آنان كسانى به تكذيب پرداختند پس عذاب من چگونه بود
آيا در بالاى سرشان به پرندگان ننگريسته‏ اند بال مى‏ گسترند و بال مى ‏آنند جز خداى رحمان آنها را نگاه نمى دارد او به هر چيزى بيناست
يا آن كسى كه خود براى شما سپاهى است كه ياريتان مى ‏كند جز خداى رحمان كيست كافران جز گرفتار فريب نيستند
يا كيست آن كه به شما روزى دهد اگر روزى خود را باز دارد بلكه در سركشى و نفرت پافشارى كردند
پس آيا آن كس كه نگونسار راه مى ‏پيمايد هدايت‏ يافته تر است‏ يا آن كس كه ايستاده بر راه راست مى ‏رود
بگو اوست آن كس كه شما را پديد آورده و براى شما گوش و ديدگان و دلها آفريده است چه كم سپاسگزاريد
بگو اوست كه شما را در زمين پراكنده كرده و به نزد او گرد آورده خواهيد شد
و مى‏ گويند اگر راست مى‏ گوييد اين وعده كى خواهد بود
بگو علم فقط پيش خداست و من صرفا هشدار دهنده‏ اى آشكارم
و آنگاه كه آن را نزديك ببينند چهره ‏هاى كسانى كه كافر شده‏ اند در هم رود و گفته شود اين است همان چيزى كه آن را فرا مى‏ خوانديد
بگو به من خبر دهيد اگر خدا مرا و هر كه را با من است هلاك كند يا ما را مورد رحمت قرار دهد چه كسى كافران را از عذابى پر درد پناه خواهد داد
بگو اوست‏ خداى بخشايشگر به او ايمان آورديم و بر او توكل كرديم و به زودى خواهيد دانست چه كسى است كه خود در گمراهى آشكارى است
بگو به من خبر دهيد اگر آب شما فرو رود چه كسى آب روان برايتان خواهد آورد
نون سوگند به قلم و آنچه مى ‏نويسند
تو به لطف پروردگارت ديوانه نيستى
و بى‏ گمان تو را پاداشى بى‏ منت‏ خواهد بود
و راستى كه تو را خويى والاست
به زودى خواهى ديد و خواهند ديد
كدام يك از شما دستخوش جنونيد
پروردگارت خود بهتر مى‏ داند چه كسى از راه او منحرف شده و او به راه يافتگان داناتر است
پس از دروغزنان فرمان مبر
دوست دارند كه نرمى كنى تا نرمى نمايند
و از هر قسم خورنده فرو مايه‏ اى فرمان مبر
عيبجوست و براى خبرچينى گام برمى دارد
مانع خير متجاوز گناه پيشه
گستاخ گذشته از آن زنازاده است
به صرف اينكه مالدار و پسردار است
چون آيات ما بر او خوانده شود گويد افسانه ‏هاى پيشينيان است
زودا كه بر بينى‏ اش داغ نهيم
ما آنان را همان گونه كه باغداران را آزموديم مورد آزمايش قرار داديم آنگاه كه سوگند خوردند كه صبح برخيزند و آن را حتما بچينند
وان شاء الله نگفتند
پس در حالى كه آنان غنوده بودند بلايى از جانب پروردگارت بر آن به گردش در آمد
و آفت زده گرديد
پس بامدادان يكديگر را صدا زدند
كه اگر ميوه مى‏چينيد بامدادان به سوى كشت‏ خويش رويد
پس به راه افتادند و آهسته به هم مى گفتند
كه امروز نبايد در باغ بينوايى بر شما در آيد
و صبحگاهان در حالى كه خود را بر منع توانا مى‏ ديدند رفتند
و چون را ديدند گفتند قطعا ما راه گم كرده‏ ايم
بلكه ما محروميم
خردمندترينشان گفت آيا به شما نگفتم چرا خدا را به پاكى نمى‏ ستاييد
گفتند پروردگارا تو را به پاكى مى‏ ستاييم ما واقعا ستمگر بوديم
پس بعضي‏شان رو به بعضى ديگر آوردند و همديگر را به نكوهش گرفتند
گفتند اى واى بر ما كه سركش بوده‏ ايم
اميد است كه پروردگار ما بهتر از آن را به ما عوض دهد زيرا ما به پروردگارمان مشتاقيم
عذاب چنين است و عذاب آخرت اگر مى‏ دانستند قطعا بزرگتر خواهد بود
براى پرهيزگاران نزد پروردگارشان باغستانهاى پر ناز و نعمت است
پس آيا فرمانبرداران را چون بدكاران قرار خواهيم داد
شما را چه شده چگونه داورى مى ‏كنيد
يا شما را كتابى هست كه در آن فرا مى‏ گيريد
كه هر چه را برمى‏ گزينيد براى شما در آن خواهد بود
يا اينكه شما تا روز قيامت سوگندهايى رسا گرفته ايد كه هر چه دلتان خواست‏ حكم كنيد
از آنان بپرس كدامشان ضامن اين يند
يا شريكانى دارند پس اگر راست مى‏ گويند شريكانشان را بياورند
روزى كه كار زار شود و به سجده فرا خوانده شوند و در خود توانايى نيابند
ديدگانشان به زير افتاده خوارى آنان را فرو مى‏ گيرد در حالى كه به سجده دعوت مى ‏شدند و تندرست بودند
پس مرا با كسى كه اين گفتار را تكذيب مى ‏كند واگذار به تدريج آنان را به گونه‏ اى كه در نيابند خواهيم گرفت
و مهلتشان مى‏ دهم زيرا تدبير من استوار است
آيا از آنان مزدى درخواست مى ‏كنى و آنان خود را زير بار تاوان گرانبار مى‏ يابند
يا غيب پيش آنهاست و آنها مى ‏نويسند
پس در حكم پروردگارت شكيبايى ورز و مانند همدم ماهى مباش آنگاه كه اندوه زده ندا درداد
اگر لطفى از جانب پروردگارش تدارك او نمیکرد قطعا نكوهش شده بر زمين خشك انداخته مى ‏شد
پس پروردگارش وى را برگزيد و از شايستگانش گردانيد
و آنان كه كافر شدند چون قرآن را شنيدند چيزى نمانده بود كه تو را چشم بزنند و مى گفتند او واقعا ديوانه‏ اى است
و حال آنكه جز تذكارى براى جهانيان نيست
آن رخ دهنده
چيست آن رخ دهنده
و چه دانى كه آن رخ دهنده چيست
ثمود و عاد آن حادثه كوبنده را تكذيب كردند
اما ثمود به سركشى به هلاكت رسيدند
و اما عاد به تندبادى توفنده سركش هلاك شدند
آن را هفت‏ شب و هشت روز پياپى بر آنان بگماشت در آن مردم را فرو افتاده مى‏ ديدى گويى آنها تنه ‏هاى نخلهاى ميان تهى‏ اند
آيا از آنان كسى را بر جاى مى ‏بينى
و فرعون و كسانى كه پيش از او بودند و شهرهاى سرنگون شده مرتكب خطا شدند
و از امر فرستاده پروردگارشان سرپيچى كردند و آنان را به گرفتنى سخت فرو گرفت
ما چون آب طغيان كرد شما را بر كشتى سوار نموديم
تا آن را براى شما تذكرى گردانيم و گوشهاى شنوا آن را نگاه دارد
پس آنگاه كه در صور يك بار دميده شود
و زمين و كوه ‏ها از جاى خود برداشته شوند و هر دوى آنها با يك تكان ريز ريز گردند
پس آن روز است كه واقعه وقوع يابد
و آسمان از هم بشكافد و در آن روز است كه آن از هم گسسته باشد
و فرشتگان در اطراف ند و عرش پروردگارت را آن روز هشت بر سر خود بر مى دارند
در آن روز شما عرضه مى ‏شويد پوشيده‏ اى از شما پوشيده نمى‏ ماند
اما كسى كه كارنامه‏ اش به دست راستش داده شود گويد بياييد و كتابم را بخوانيد
من يقين داشتم كه به حساب خود مى ‏رسم
پس او در يك زندگى خوش است
در بهشتى برين
ميوه هايش در دسترس است
بخوريد و بنوشيد گواراتان باد به آنچه در روزهاى گذشته انجام داديد
و اما كسى كه كارنامه‏ اش به دست چپش داده شود گويد اى كاش كتابم را دريافت نكرده بودم
و از حساب خود خبردار نشده بودم
اى كاش آن كار را تمام میکرد
مال من مرا سودى نبخشيد
قدرت من از من برفت
بگيريد او را و در غل كشيد
آنگاه ميان آتشش اندازيد
پس در زنجيرى كه درازى آن هفتاد گز است وى را در بند كشيد
چرا كه او به خداى بزرگ نمى‏ گرويد
و به اطعام مسكين تشويق نمیکرد
پس امروز او را در اينجا حمايتگرى نيست
و خوراكى جز چركابه ندارد
كه آن را جز خطاكاران نمى ‏خورند
پس نه سوگند ياد مى ‏كنم به آنچه مى ‏بينيد
و آنچه نمى ‏بينيد
كه قطعا گفتار فرستاده‏ اى بزرگوار است
و آن گفتار شاعرى نيست كمتر ايمان داريد
و نه گفتار كاهنى كمتر پند مى‏ گيريد
فرودآمده‏ اى است از جانب پروردگار جهانيان
و اگر پاره‏ اى گفته ‏ها بر ما بسته بود
دست راستش را سخت مى‏ گرفتيم
سپس رگ قلبش را پاره میکرديم
و هيچ يك از شما مانع از او نمى ‏شد
و در حقيقت تذكارى براى پرهيزگاران است
و ما به راستى مى‏ دانيم كه از شما تكذيب ‏كنندگانى هستند
و آن واقعا بر كافران حسرتى است
و اين بي‏شبهه حقيقتى يقينى است
پس به نام پروردگار بزرگت تسبيح گوى
پرسنده‏ اى از عذاب واقع‏شونده‏ اى پرسيد
كه اختصاص به كافران دارد آن را بازدارنده‏ اى نيست
از جانب خداوند صاحب درجات است
فرشتگان و روح در روزى كه مقدارش پنجاه هزار سال است به سوى او بالا مى ‏روند
پس صبر كن صبرى نيكو
زيرا آنان را دور مى ‏بينند
و نزديكش مى ‏بينيم
روزى كه آسمانها چون فلز گداخته شود
و كوهها چون پشم زده گردد
و هيچ دوست صميمى از دوست صميمى نپرسد
آنان را به ايشان نشان مى‏ دهند گناهكار آرزو مى ‏كند كه كاش براى رهايى از عذاب آن روز مى توانست پسران خود را عوض دهد
و همسرش و برادرش را
و قبيله‏ اش را كه به او پناه مى‏ دهد
و هر كه را كه در روى زمين است همه را و آنگاه خود را رها میکرد
نه چنين است زبانه مى ‏كشد
پوست‏ سر و اندام را بركننده است
هر كه را پشت كرده و روى برتافته
و گرد آورده و انباشته فرا مى‏ خواند
به راستى كه انسان سخت آزمند خلق شده است
چون صدمه‏ اى به او رسد عجز و لابه كند
و چون خيرى به او رسد بخل ورزد
غير از نمازگزاران
همان كسانى كه بر نمازشان پايدارى مى كنند
و همانان كه در اموالشان حقى معلوم است
براى سائل و محروم
و كسانى كه روز جزا را باور دارند
و آنان كه از عذاب پروردگارشان بيمناكند
چرا كه از عذاب پروردگارشان ايمن نمى‏ توانند بود
و كسانى كه دامن خود را حفظ مى كنند
مگر بر همسران خود يا كنيزانشان كه مورد نكوهش نيستند
و هر كس پا از اين فراتر نهد آنان همان از حد درگذرندگانند
و كسانى كه امانتها و پيمان خود را مراعات مى كنند
و آنان كه بر شهادتهاى خود ايستاده‏ اند
و كسانى كه بر نمازشان مداومت مى ‏ورزند
آنها هستند كه در باغهايى گرامى خواهند بود
چه شده است كه آنان كه كفر ورزيده‏ اند به سوى تو شتابان
گروه گروه از راست و از چپ
آيا هر يك از آنان طمع مى ‏بندد كه در بهشت پر نعمت درآورده شود
نه چنين است ما آنان را از آنچه مى‏ دانند آفريديم
به پروردگار خاوران و باختران سوگند ياد مى ‏كنم كه ما تواناييم
كه به جاى آنان بهتر از ايشان را بياوريم و بر ما پيشى نتوانند جست
پس بگذارشان ياوه گويند و بازى كنند تا روزى را كه وعده داده شده‏ اند ملاقات نمايند
روزى كه از گورهاشتابان برآيند گويى كه آنان به سوى پرچمهاى افراشته مى دوند
ديدگانشان فرو افتاده مذلت آنان را فرو گرفته است اين است همان روزى كه به ايشان وعده داده مى ‏شد
ما نوح را به سوى قومش فرستاديم كه قومت را پيش از آنكه عذابى دردناك به آنان رسد هشدار ده
گفت اى قوم من من شما را هشدار دهنده‏ اى آشكارم
كه خدا را بپرستيد و از او پروا داريد و مرا فرمان بريد
برخى از گناهانتان را بر شما ببخشايد و شما را تا وقتى معين به تاخير اندازد اگر بدانيد چون وقت مقرر خدا برسد تاخير بر نخواهد داشت
گفت پروردگارا من قوم خود را شب و روز دعوت كردم
و دعوت من جز بر گريزشان نيفزود
و من هر بار كه آنان را دعوت كردم تا ايشان را بيامرزى انگشتانشان را در گوشهايشان كردند و رداى خويشتن بر سر كشيدند و اصرار ورزيدند و هر چه بيشتر بر كبر خود افزودند
سپس من آشكارا آنان را دعوت كردم
باز من به آنان اعلام نمودم و در خلوت پوشيده نيز به ايشان گفتم
و گفتم از پروردگارتان آمرزش بخواهيد كه او همواره آمرزنده است
بر شما از آسمان باران پى در پى فرستد
و شما را به اموال و پسران يارى كند و برايتان باغها قرار دهد و نهرها براى شما پديد آورد
شما را چه شده است كه از شكوه خدا بيم نداريد
و حال آنكه شما را مرحله به مرحله خلق كرده است
مگر ملاحظه نكرده‏ ايد كه چگونه خدا هفت آسمان را توبرتو آفريده است
و ماه را در ميان آنها روشنايى‏ بخش گردانيد و خورشيد را چراغى قرار داد
و خداشما را گياهى از زمين رويانيد
سپس شما را در آن بازمى‏ گرداند و بيرون مى ‏آورد بيرون‏ آوردنى
و خدا زمين را براى شما فرشى ساخت
تا در راههاى فراخ آن برويد
نوح گفت پروردگارا آنان نافرمانى من كردند و كسى را پيروى نمودند كه مال و فرزندش جز بر زيان وى نيفزود
و دست به نيرنگى بس بزرگ زدند
و گفتند زنهار خدايان خود را رها مكنيد و نه و د را واگذاريد و نه سواع و نه ي غوث و نه ي عوق و نه ن سر را
و بسيارى را گمراه كرده‏ اند جز بر گمراهى ستمكاران ميفزاى
به سبب گناهانشان غرقه گشتند و در آتشى درآورده شدند و براى خود در برابر خدا يارانى نيافتند
و نوح گفت پروردگارا هيچ كس از كافران را بر روى زمين مگذار
چرا كه اگر تو آنان را باقى گذارى بندگانت را گمراه مى كنند و جز پليدكار ناسپاس نزايند
پروردگارا بر من و پدر و مادرم و هر مؤمنى كه در سرايم درآيد و بر مردان و زنان با ايمان ببخشاى و جز بر هلاكت‏ ستمگران ميفزاى
بگو به من وحى شده است كه تنى چند از جنيان گوش فرا داشتند و گفتند راستى ما قرآنى شگفت‏ آور شنيديم
به راه راست هدايت مى ‏كند پس به آن ايمان آورديم و هرگز كسى را شريك پروردگارمان قرار نخواهيم داد
و اينكه او پروردگار والاى ما همسر و فرزندى اختيار نكرده است
و آنكه كم خرد ما در باره خدا سخنانى ياوه مى‏ سرايد
و ما پنداشته بوديم كه انس و جن هرگز به خدا دروغ نمى ‏بندند
و مردانى از آدميان به مردانى از جن پناه مى ‏بردند و بر سركشى آنها مى‏ افزودند
و آنها آن گونه كه پنداشته‏ ايد گمان بردند كه خدا هرگز كسى را زنده نخواهد گردانيد
و ما بر آسمان دست‏ يافتيم و آن را پر از نگهبانان توانا و تيرهاى شهاب يافتيم
و در براى شنيدن به كمين مى ‏نشستيم اكنون هر كه بخواهد به گوش باشد تير شهابى در كمين خود مى‏ يابد
و ما نمى‏ دانيم كه آيا براى كسانى كه در زمينند بدى خواسته شده يا پروردگارشان برايشان هدايت‏ خواسته است
و از ميان ما برخى درستكارند و برخى غير آن و ما فرقه ‏هايى گوناگونيم
و ما مى‏ دانيم كه هرگز نمى‏ توانيم در زمين خداى را به ستوه آوريم و هرگز او را با گريز درمانده نتوانيم كرد
و ما چون هدايت را شنيديم بدان گرويديم پس كسى كه به پروردگار خود ايمان آورد از كمى و سختى بيم ندارد
و از ميان ما برخى فرمانبردار و برخى از ما منحرفند پس كسانى كه به فرمانند آنان در جستجوى راه درستند
ولى منحرفان هيزم جهنم خواهند بود
و اگر در راه درست پايدارى ورزند قطعا آب گوارايى بديشان نوشانيم
تا در اين باره آنان را بيازماييم و هر كس از ياد پروردگار خود دل بگرداند وى را در قيد عذابى فزون درآورد
و مساجد ويژه خداست پس هيچ كس را با خدا مخوانيد
و همين كه بنده خدا برخاست تا او را بخواند چيزى نمانده بود كه بر سر وى فرو افتند
بگو من تنها پروردگار خود را مى‏ خوانم و كسى را با او شريك نمى‏ گردانم
بگو من براى شما اختيار زيان و هدايتى را ندارم
بگو هرگز كسى مرا در برابر خدا پناه نمى‏ دهد و هرگز پناهگاهى غير از او نمى‏ يابم
تنها ابلاغى از خدا و پيامهاى اوست و هر كس خدا و پيامبرش را نافرمانى كند قطعا آتش دوزخ براى اوست و جاودانه در آن خواهند ماند
تا آنچه را وعده داده مى ‏شوند ببينند آنگاه دريابند كه ياور چه كسى ضعيف‏تر و كدام يك شماره‏ اش كمتر است
بگو نمى‏ دانم آنچه را كه وعده داده شده‏ ايد نزديك است‏ يا پروردگارم براى آن زمانى نهاده است
داناى نهان است و كسى را بر غيب خود آگاه نمى ‏كند
جز پيامبرى را كه از او خشنود باشد كه براى او از پيش رو و از پشت‏ سرش نگاهبانانى بر خواهد گماشت
تا معلوم بدارد كه پيامهاى پروردگار خود را رسانيده‏ اند و بدانچه نزد ايشان است احاطه دارد و هر چيزى را به عدد شماره كرده است
اى جامه به خويشتن فرو پيچيده
به پا خيز شب را مگر اندكى
نيمى از شب يا اندكى از آن را بكاه
يا بر آن بيفزاى و قرآن را شمرده شمرده بخوان
در حقيقت ما به زودى بر تو گفتارى گرانبار القا مى ‏كنيم
قطعا برخاستن شب رنجش بيشتر و گفتار راستين‏تر است
تو را در روز آمد و شدى دراز است
و نام پروردگار خود را ياد كن و تنها به او بپرداز
پروردگار خاور و باختر خدايى جز او نيست پس او را كارساز خويش اختيار كن
و بر آنچه مى‏ گويند شكيبا باش و از آنان با دورى گزيدنى خوش فاصله بگير
و مرا با تكذيب ‏كنندگان توانگر واگذار و اندكى مهلتشان ده
در حقيقت پيش ما زنجيرها و دوزخ
و غذايى گلوگير و عذابى پر درد است
روزى كه زمين و كوهها به لرزه درآيند و كوهها به سان ريگ روان گردند
بى‏ گمان ما به سوى شما فرستاده‏ اى كه گواه بر شماست روانه كرديم همان گونه كه فرستاده‏ اى به سوى فرعون فرستاديم
فرعون به آن فرستاده عصيان ورزيد پس ما او را به سختى فرو گرفتيم
پس اگر كفر بورزيد چگونه از روزى كه كودكان را پير مى‏ گرداند پرهيز توانيد كرد
آسمان از آن در هم شكافد وعده او انجام يافتنى است
قطعا اين اندرزى است تا هر كه بخواهد به سوى پروردگار خود راهى در پيش گيرد
در حقيقت پروردگارت مى‏ داند كه تو و گروهى از كسانى كه با تواند نزديك به دو سوم از شب يا نصف آن يا يك سوم آن را برمى ‏خيزيد و خداست كه شب و روز را اندازه‏ گيرى مى ‏كند مى‏ داند كه هرگز حساب آن را نداريد پس بر شما ببخشود هر چه از قرآن ميسر مى ‏شود بخوانيد مى‏ داند كه به زودى در ميانتان بيمارانى خواهند بود و ديگر در زمين سفر مى كنند در پى روزى خدا هستند و ديگر در راه خدا پيكار مى ‏نمايند پس هر چه از ميسر شد تلاوت كنيد و نماز را برپا داريد و زكات را بپردازيد و وام نيكو به خدا دهيد و هر كار خوبى براى خويش از پيش فرستيد آن را نزد خدا بهتر و با پاداشى بيشتر باز خواهيد يافت و از خدا طلب آمرزش كنيد كه خدا آمرزنده مهربان است
اى كشيده رداى شب بر سر
برخيز و بترسان
و پروردگار خود را بزرگ دار
و لباس خويشتن را پاك كن
و از پليدى دور شو
و منت مگذار و فزونى مطلب
و براى پروردگارت شكيبايى كن
پس چون در صور دميده شود
آن روز روز ناگوارى است
بر كافران آسان نيست
مرا با آنكه تنها آفريدم واگذار
و دارايى بسيار به او بخشيدم
و پسرانى آماده
و برايش آماده كردم
باز طمع دارد كه بيفزايم
ولى نه زيرا او دشمن آيات ما بود
به زودى او را به بالارفتن از گردنه وادار مى ‏كنم
آرى انديشيد و سنجيد
كشته بادا چگونه سنجيد
كشته بادا چگونه سنجيد
آنگاه نظر انداخت
سپس رو ترش نمود و چهره در هم كشيد
آنگاه پشت گردانيد و تكبر ورزيد
و گفت اين جز سحرى كه آموخته‏ اند نيست
اين غير از سخن بشر نيست
زودا كه او را به سقر در آورم
و تو چه دانى كه آن سقر چيست
نه باقى مى‏ گذارد و نه رها مى ‏كند
پوستها را سياه مى‏ گرداند
بر آن نوزده است
و ما موكلان آتش را جز فرشتگان نگردانيديم و شماره آنها را جز آزمايشى براى كسانى كه كافر شده‏ اند قرار نداديم تا آنان كه اهل كتابند يقين به هم رسانند و ايمان كسانى كه ايمان آورده‏ اند افزون گردد و آنان كه كتاب به ايشان داده شده و مؤمنان به شك نيفتند و تا كسانى كه در دلهايشان بيمارى است و كافران بگويند خدا از اين وصف‏كردن چه چيزى را اراده كرده است اين گونه خدا هر كه را بخواهد بيراه مى‏ گذارد و هر كه را بخواهد هدايت مى كند و سپاهيان پروردگارت را جز او نمى‏ داند و اين جز تذكارى براى بشر نيست
نه چنين است سوگند به ماه
و سوگند به شامگاه چون پشت كند
و سوگند به بامداد چون آشكار شود
كه آيات از پديده ‏هاى بزرگ است
بشر را هشداردهنده است
هر كه از شما را كه بخواهد پيشى جويد يا بازايستد
هر كسى در گرو دستاورد خويش است
بجز ياران دست راست
در ميان باغها از يكديگر مى ‏پرسند
درباره مجرمان
چه چيز شما را در آتش درآورد
گويند از نمازگزاران نبوديم
و بينوايان را غذا نمى‏ داديم
با هرزه‏ درايان هرزه‏ درايى میکرديم
و روز جزا را دروغ مى ‏شمرديم
تا مرگ ما در رسيد
از اين رو شفاعت‏ شفاعت‏ كنندگان به حال آنها سودى نمى ‏بخشد
چرا آنها از تذكر روى گردانند
گويى گورخرانى رميده‏ اند
كه از مقابل شيرى فرار كرده‏ اند
بلكه هر كدام از آنها انتظار دارد نامه جداگانه‏ اى از سوى خدا براى او فرستاده شود
چنين نيست كه آنان مى‏ گويند بلكه آنها از آخرت نمى‏ ترسند
چنين نيست كه آنها مى‏ گويند آن قرآن يك تذكر و يادآورى است
هر كس بخواهد از آن پند مى‏ گيرد
و هيچ كس پند نمى‏ گيرد مگر اينكه خدا بخواهد او اهل تقوا و اهل آمرزش است
سوگند به روز قيامت
و سوگند به نفس لوامه و وجدان بيدار و ملامتگر كه رستاخيز حق است
آيا انسان مى ‏پندارد كه هرگز استخوانهاى او را جمع نخواهيم كرد
آرى قادريم كه حتى خطوط سر انگشتان او را موزون و مرتب كنيم
انسان شك در معاد ندارد بلكه او مى‏ خواهد آزاد باشد و بدون ترس از دادگاه قيامت در تمام عمر گناه كند
از اين‏رو مى ‏پرسد قيامت كى خواهد بود
بگو در آن هنگام كه چشمها از شدت وحشت به گردش در آيد
و ماه بى ‏نور گردد
و خورشيد و ماه يك جا جمع شوند
آن روز انسان مى‏ گويد راه فرار كجاست
هرگز چنين نيست راه فرار و پناهگاهى وجود ندارد
آن روز قرارگاه نهايى تنها بسوى پروردگار تو است
و در آن روز انسان را از تمام كارهايى كه از پيش يا پس فرستاده آگاه مى كنند
بلكه انسان خودش از وضع خود آگاه است
هر چند در ظاهر براى خود عذرهايى بتراشد
زبانت را بخاطر عجله براى خواندن آن حركت مده
چرا كه جمع ‏كردن و خواندن آن بر عهده ماست
پس هر گاه آن را خوانديم از خواندن آن پيروى كن
سپس بيان و توضيح آن نيز بر عهده ماست
چنين نيست كه شما مى ‏پنداريد و دلايل معاد را كافى نمیدانید بلكه شما دنياى زودگذر را دوست داريد و هوسرانى بى‏قيد و شرط را
و آخرت را رها مى ‏كنيد
آرى در آن روز صورتهايى شاداب و مسرور است
و به پروردگارش مى ‏نگرد
و در آن روز صورتهايى عبوس و در هم كشيده است
زيرا مى‏ داند عذابى در پيش دارد كه پشت را در هم مى ‏شكند
چنين نيست كه انسان مى ‏پندارد او ايمان نمى ‏آورد تا موقعى كه جان به گلوگاهش رسد
و گفته شود آيا كسى هست كه‏ اين بيمار را از مرگ نجات دهد
و به جدائى از دنيا يقين پيدا كند
و ساق پاها از سختى جان دادن به هم بپيچد
آرى در آن روز مسير همه بسوى دادگاه پروردگارت خواهد بود
در آن روز گفته مى ‏شود او هرگز ايمان نياورد و نماز نخواند
بلكه تكذيب كرد و روى‏ گردان شد
سپس بسوى خانواده خود باز گشت در حالى كه متكبرانه قدم برمى‏ داشت
با اين اعمال عذاب الهى براى تو شايسته‏ تر است‏ شايسته‏ تر
سپس عذاب الهى براى تو شايسته‏ تر است‏ شايسته‏ تر
آيا انسان گمان مى ‏كند بى‏ هدف رها مى ‏شود
آيا او نطفه‏ اى از منى كه در رحم ريخته مى ‏شود نبود
سپس بصورت خون‏بسته در آمد و خداوند او را آفريد و موزون ساخت
و از او دو زوج مرد و زن آفريد
آيا چنين كسى قادر نيست كه مردگان را زنده كند
آيا زمانى طولانى بر انسان گذشت كه چيز قابل ذكرى نبود
ما انسان را از نطفه مختلطى آفريديم و او را مى ‏آزماييم بدين جهت او را شنوا و بينا قرار داديم
ما راه را به او نشان داديم خواه شاكر باشد و پذيرا گردد يا ناسپاس
ما براى كافران زنجيرها و غلها و شعله ‏هاى سوزان آتش آماده كرده‏ ايم
به يقين ابرار و نيكان از جامى مى ‏نوشند كه با عطر خوشى آميخته است
چشمه‏ اى كه بندگان خدا از آن مى ‏نوشند و جاريش مى كنند
به نذر خود وفا میکردند و از روزى كه گزند آن فراگيرنده است مى‏ ترسيدند
و به دوستى بينوا و يتيم و اسير را خوراك مى‏ دادند
ما براى خشنودى خداست كه به شما مى ‏خورانيم و پاداش و سپاسى از شما نمى‏ خواهيم
ما از پروردگارمان از روز عبوسى سخت هراسناكيم
پس خدا آنان را از آسيب آن روز نگاه داشت و شادابى و شادمانى به آنان ارزانى داشت
و به آنكه صبر كردند بهشت و پرنيان پاداششان داد
در آن بر تختهاتكيه زنند در آنجا نه آفتابى بينند و نه سرمايى
و سايه ‏هابه آنان نزديك است و ميوه ‏هايش رام
و ظروف سيمين و جامهاى بلورين پيرامون آنان گردانده مى ‏شود
جامهايى از سيم كه درست به اندازه آنها را از كار در آورده‏ اند
و در آنجا از جامى كه آميزه زنجبيل دارد به آنان مى ‏نوشانند
از چشمه‏ اى در آنجا كه سلسبيل ناميده مى ‏شود
و بر گرد آنان پسرانى جاودانى مى‏ گردند چون آنها را ببينى گويى كه مرواريدهايى پراكنده‏ اند
و چون بدانجا نگرى نعمت و كشورى پهناور مى ‏بينى
جامه‏ هاى ابريشمى سبز و ديباى ستبر در بر است و پيرايه آنان دستبندهاى سيمين است و پروردگارشان باده‏ اى پاك به آنان مى ‏نوشاند
اين براى شماست و كوشش شما مقبول افتاده است
در حقيقت ما قرآن را بر تو به تدريج فرو فرستاديم
پس در برابر فرمان پروردگارت شكيبايى كن و از آنان گناهكار يا ناسپاسگزار را فرمان مبر
و نام پروردگارت را بامدادان و شامگاهان ياد كن
و بخشى از شب را در برابر او سجده كن و شبدراز او را به پاكى بستاى
اينان دنياى زودگذر را دوست دارند و روزى گرانبار را پشت‏ سر مى‏ افكنند
ماييم كه آنان را آفريده و پيوند مفاصل آنها را استوار كرده‏ ايم و چون بخواهيم به نظايرشان تبديل مى ‏كنيم
اين پندنامه‏ اى است تا هر كه خواهد راهى به سوى پروردگار خود پيش گيرد
و تا خدا نخواهد نخواهيد خواست قطعا خدا داناى حكيم است
هر كه را خواهد به رحمت‏ خويش در مى ‏آورد و براى ظالمان عذابى پردرد آماده كرده است
سوگند به فرستادگان پى ‏درپى
كه سخت توفنده‏ اند
و سوگند به افشانندگان افشانگر
كه جداگرند
و القاكننده وحى‏ اند
خواه عذرى باشد يا هشدارى
كه آنچه وعده يافته‏ ايد قطعا رخ خواهد داد
پس وقتى كه ستارگان محو شوند
و آنگاه كه آسمان بشكافد
و آنگاه كه كوه ‏ها از جا كنده شوند
و آنگاه كه پيمبران به ميقات آيند
براى چه روزى تعيين وقت‏ شده است
براى روز داورى
و تو چه دانى كه روز داورى چيست
آن روز واى بر تكذيب ‏كنندگان
مگر پيشينيان را هلاك نكرديم
سپس از پى آنان پسينيان را مى ‏بريم
با مجرمان چنين مى ‏كنيم
آن روز واى بر تكذيب ‏كنندگان
مگر شما را از آبى بى‏ مقدار نيافريديم
پس آن را در جايگاهى استوار نهاديم
تا مدتى معين
و توانا آمديم و چه نيك تواناييم
آن روز واى بر تكذيب ‏كنندگان
مگر زمين را محل اجتماع نگردانيديم
چه براى مردگان چه زندگان
و كوه ‏هاى بلند در آن نهاديم و به شما آبى گوارا نوشانيديم
آن روز واى بر تكذيب ‏كنندگان
برويد به سوى همان چيزى كه آن را تكذيب میکرديد
برويد به سوى دود سه شاخه
نه سايه‏ دار است و نه از شعله حفاظت مى ‏كند
چون كاخى شراره مى‏ افكند
گويى شترانى زرد رنگند
آن روز واى بر تكذيب ‏كنندگان
اين روزى است كه دم نمى‏ زنند
و رخصت نمى‏ يابند تا پوزش خواهند
آن روز واى بر تكذيب ‏كنندگان
اين روز داورى است‏ شما و پيشينيان را گرد مى ‏آوريم
پس اگر حيلتى داريد در برابر من بسگاليد
آن روز واى بر تكذيب ‏كنندگان
اهل تقوا در زير سايه ‏ها و بر كنار چشمه ‏سارانند
با هر ميوه‏ اى كه خوش داشته باشند
به آنچه میکرديد بخوريد و بياشاميد گواراتان باد
ما نيكوكاران را چنين پاداش مى‏ دهيم
آن روز واى بر تكذيب ‏كنندگان
بخوريد و اندكى برخوردار شويد كه شما گناهكاريد
آن روز واى بر تكذيب ‏كنندگان
و چون به آنان گفته شود ركوع كنيد به ركوع نمى ‏روند
آن روز واى بر تكذيب ‏كنندگان
پس به كدامين سخن پس از ايمان مى ‏آورند
درباره چه چيز از يكديگر مى ‏پرسند
از آن خبر بزرگ
كه در باره آن با هم اختلاف دارند
نه چنان است به زودى خواهند دانست
باز هم نه چنان است بزودى خواهند دانست
آيا زمين را گهواره‏ اى نگردانيديم
و كوهها را ميخهايى
و شما را جفت آفريديم
و خواب شما را آسايش گردانيديم
و شب را پوششى قرار داديم
و روز را معاش نهاديم
و بر فراز شما هفت استوار بنا كرديم
و چراغى فروزان گذارديم
و از ابرهاى متراكم آبى ريزان فرود آورديم
تا بدان دانه و گياه برويانيم
و باغهاى در هم پيچيده و انبوه
قطعا وعدگاه روز داورى است
روزى كه در صور دميده شود و گروه گروه بياييد
و آسمان گشوده و درهايى شود
و كوهها را روان كنند و سرابى گردند
جهنم كمينگاهى بوده
براى سركشان بازگشتگاهى است
روزگارى دراز در آن درنگ كنند
در آنجا نه خنكى چشند و نه شربتى
جز آب جوشان و چركابه‏ اى
كيفرى مناسب
آنان بودند كه به حساب اميد نداشتند
و آيات ما را سخت تكذيب میکردند
و حال آنكه هر چيزى را برشمرده كتابى در آورده‏ ايم
پس بچشيد كه جز عذاب هرگز بر شما نمى‏ افزاييم
مسلما پرهيزگاران را رستگارى است
باغچه ‏ها و تاكستانها
و دخترانى همسال با سينه‏ هاى برجسته
و پياله ‏هاى لبالب
در آنجا نه بيهوده‏ اى شنوند و نه تكذيب
پاداشى از پروردگار تو عطايى از روى حساب
پروردگار آسمانها و زمين و آنچه ميان آن دو است بخشايشگرى كه كس را ياراى خطاب با او نيست
روزى كه روح و فرشتگان به صف مى‏ ايستند و سخن نگويند مگر كسى كه رحمان به او رخصت دهد و سخن راست گويد
آن روز حق است پس هر كه خواهد راه بازگشتى به سوى پروردگار خود بجويد
ما شما را از عذابى نزديك هشدار داديم روزى كه آدمى آنچه را با دست ‏خويش پيش فرستاده است بنگرد و كافر گويد كاش من خاك بودم
سوگند به فرشتگانى كه به سختى جان ستانند
و به فرشتگانى كه جان را به آرامى گيرند
و به فرشتگانى كه شناكنان شناورند
پس در پيشى گرفتن سبقت‏گيرنده‏ اند
و كار را تدبير مى كنند
آن روز كه لرزنده بلرزد
و از پى آن لرزه‏ اى افتد
در آن روز دلهايى سخت هراسانند
ديدگان آنها فرو افتاده
گويند آيا ما به زمين برمى‏ گرديم
آيا وقتى ما استخوان‏ريزه ‏هاى پوسيده شديم
گويند در اين صورت اين برگشتى زيان‏ آور است
ودر حقيقت آن يك فرياد است
و بناگاه آنان در زمين هموار خواهند بود
آيا سرگذشت موسى بر تو آمد
آنگاه كه پروردگارش او را در وادى مقدس طوى ندا درداد
به سوى فرعون برو كه وى سر برداشته است
و بگو آيا سر آن دارى كه به پاكيزگى گرايى
و تو را به سوى پروردگارت راه نمايم تا پروا بدارى
پس معجزه بزرگ را بدو نمود
وتكذيب نمود و عصيان كرد
سپس پشت كرد به كوشش برخاست
و گروهى را فراهم آورد ندا درداد
و گفت پروردگار بزرگتر شما منم
و خدا او را به كيفر دنيا و آخرت گرفتار كرد
در حقيقت براى هر كس كه بترسد در اين عبرتى است
آيا آفرينش شما دشوارتر است‏ يا آسمانى كه آن را برپا كرده است
سقفش را برافراشت و آن را درست كرد
و شبش را تيره و روزش را آشكار گردانيد
و پس از آن زمين را با غلتانيدن گسترد
آبش و چراگاهش را از آن بيرون آورد
و كوهها را لنگر آن گردانيد
استفاده براى شما و دامهايتان باشد
پس آنگاه كه آن هنگامه بزرگ دررسد
روز است كه انسان آنچه را كه در پى آن كوشيده است به ياد آورد
و جهنم براى هر كه بيند آشكار گردد
اما هر كه طغيان كرد
و زندگى پست دنيا را برگزيد
پس جايگاه او همان آتش است
و اما كسى كه از ايستادن در برابر پروردگارش هراسيد و نفس خود را از هوس باز داشت
پس جايگاه او همان بهشت است
در باره رستاخيز از تو مى ‏پرسند كه فرارسيدنش چه وقت است
تو را چه به گفتگو در آن
علم آن با پروردگار تو است
تو فقط كسى را كه از آن مى‏ ترسد هشدار مى‏ دهى
روزى كه آن را مى ‏بينند گويى كه آنان جز شبى يا روزى درنگ نكرده‏ اند
چهره در هم كشيد و روى گردانيد
كه آن مرد نابينا پيش او آمد
و تو چه دانى شايد او به پاكى گرايد
يا پند پذيرد و اندرز سودش دهد
اما آن كس كه خود را بى ‏نياز مى ‏پندارد
تو بدو مى ‏پردازى
با آنكه اگر پاك نگردد بر تو نيست
و اما آن كس كه شتابان پيش تو آمد
در حالى كه مى‏ ترسيد
تو از او به ديگران مى ‏پردازى
زنهار اين پندى است
تا هر كه خواهد از آن پند گيرد
در صحيفه ‏هايى ارجمند
والا و پاك‏شده
به دست فرشتگانى
ارجمند و نيكوكار
كشته باد انسان چه ناسپاس است
او را از چه چيز آفريده است
از نطفه‏ اى خلقش كرد و اندازه مقررش بخشيد
سپس راه را بر او آسان گردانيد
آنگاه به مرگش رسانيد و در قبرش نهاد
سپس چون بخواهد او را برانگيزد
ولى نه هنوز آنچه را به او دستور داده به جاى نياورده است
پس انسان بايد به خوراك خود بنگرد
كه ما آب را به صورت بارشى فرو ريختيم
آنگاه زمين را با شكافتنى شكافتيم
پس در آن دانه رويانيديم
و انگور و سبزى
و زيتون و درخت‏ خرما
و باغهاى انبوه
و ميوه و چراگاه
استفاده شما و دامهايتان باشد
پس چون فرياد گوش‏خراش دررسد
روزى كه آدمى از برادرش
و از مادرش و پدرش
و از همسرش و پسرانش مى‏ گريزد
در آن روز هر كسى از آنان را كارى است كه او را به خود مشغول مى دارد
در آن روز چهره ‏هايى درخشانند
خندان شادانند
و در آن روز چهره ‏هايى است كه بر آنها غبار نشسته
آنها را تاريكى پوشانده است
آنان همان كافران بدكارند
آنگاه كه خورشيد به هم درپيچد
و آنگه كه ستارگان همى‏ تيره شوند
و آنگاه كه كوهها به رفتار آيند
وقتى شتران ماده وانهاده شوند
و آنگه كه وحوش را همى‏ گرد آرند
درياها آنگه كه جوشان گردند
و آنگاه كه جانها به هم درپيوندند
پرسند چو زان دخترك زنده به‏ گور
به كدامين گناه كشته شده است
و آنگاه كه نامه ‏ها زهم بگشايند
و آنگاه كه آسمان زجا كنده شود
و آنگه كه جحيم را برافروزانند
و آنگه كه بهشت را فرا پيش آرند
هر نفس بداند چه فراهم ديده
نه نه سوگند به اختران گردان
نهان شوند و از نو آيند
سوگند به شب چون پشت گرداند
سوگند به صبح چون دميدن گيرد
كه سخن فرشته بزرگوارى است
نيرومند پيش خداوند عرش بلندپايگاه است
در آنجا مطاع امين است
و رفيق شما مجنون نيست
و قطعا آن را در افق رخشان ديده
و او در امر غيب بخيل نيست
و نيست‏ سخن ديو رجيم
پس به كجا مى ‏رويد
اين بجز پندى براى عالميان نيست
براى هر يك از شما كه خواهد به راه راست رود
و تا خدا پروردگار جهانها نخواهد نخواهيد خواست
آنگاه كه آسمان زهم بشكافد
و آنگاه كه اختران پراكنده شوند
و آنگاه كه درياها از جا بركنده گردند
و آنگاه كه گورها زير و زبر شوند
هر نفسى آنچه را پيش فرستاده و بازپس گذاشته بداند
اى انسان چه چيز تو را در باره پروردگار بزرگوارت مغرور ساخته
همان كس كه تو را آفريد و تو را درست كرد و تو را سامان بخشيد
و به هر صورتى كه خواست تو را تركيب كرد
با اين همه شما منكر جزاييد
و قطعا بر شما نگهبانانى ند
بزرگوارى كه نويسندگان هستند
آنچه را مى ‏كنيد مى‏ دانند
قطعا نيكان به بهشت اندرند
و بي‏شك بدكاران در دوزخند
روز جزا در آنجا درآيند
و از آن دور نخواهند بود
و تو چه دانى كه چيست روز جزا
باز چه دانى كه چيست روز جزا
روزى كه كسى براى كسى هيچ اختيارى ندارد و در آن روز فرمان از آن خداست
واى بر كم‏فروشان
كه چون از مردم پيمانه ستانند تمام ستانند
و چون براى آنان پيمانه يا وزن كنند به ايشان كم دهند
مگر آنان گمان نمى دارند كه برانگيخته خواهند شد
روزى بزرگ
روزى كه مردم در برابر پروردگار جهانيان به پاى ايستند
نه چنين است كه كارنامه بدكاران در سجين است
و تو چه دانى كه سجين چيست
كتابى است نوشته‏ شده
واى بر تكذيب ‏كنندگان در آن هنگام
آنان كه روز جزا را دروغ مى ‏پندارند
و جز هر تجاوزپيشه گناهكارى آن را به دروغ نمى‏ گيرد
چون آيات ما بر او خوانده شود گويد افسانه ‏هاى پيشينيان است
نه چنين است بلكه آنچه مرتكب مى ‏شدند زنگار بر دلهايشان بسته است
زهى پندار كه آنان در آن روز از پروردگارشان سخت محجوبند
آنگاه به يقين آنان به جهنم درآيند
سپس گفته خواهد شد اين همان است كه آن را به دروغ مى‏ گرفتيد
نه چنين است در حقيقت كتاب نيكان در عليون است
و تو چه دانى كه عليون چيست
كتابى است نوشته‏ شده
مقربان آن را مشاهده خواهند كرد
براستى نيكوكاران در نعيم خواهند بود
بر تختها مى ‏نگرند
از چهره ‏هايشان طراوت نعمت را درمى‏ يابى
از باده‏ اى مهر شده نوشانيده شوند
مهر آن مشك است و در اين مشتاقان بايد بر يكديگر پيشى گيرند
و تركيبش از تسنيم است
چشمه‏ اى كه مقربان از آن نوشند
كسانى كه گناه میکردند آنان را كه ايمان آورده بودند به ريشخند مى‏ گرفتند
و چون بر ايشان مى‏ گذشتند اشاره چشم و ابرو با هم رد و بدل میکردند
و هنگامى كه نزد خانوادهخود بازمى‏ گشتند به شوخ‏ طبعى مى ‏پرداختند
و چون مؤمنان را مى‏ ديدند مى گفتند اينها گمراهند
و حال آنكه آنان براى بازرسى ان فرستاده نشده بودند
وامروز مؤمنانند كه بر كافران خنده مى‏ زنند
بر تختهانظاره مى كنند
آيا كافران به پاداش آنچه میکردند رسيده‏ اند
آنگاه كه آسمان زهم بشكافد
و پروردگارش را فرمان برد و سزد
و آنگاه كه زمين كشيده شود
و آنچه را كه در آن است بيرون افكند و تهى شود
و پروردگارش را فرمان برد و سزد
اى انسان حقا كه تو به سوى پروردگار خود بسختى در تلاشى و او را ملاقات خواهى كرد
اما كسى كه كارنامه‏ اش به دست راستش داده شود
بزودى‏ اش حسابى بس آسان كنند
و شادمان به سوى كسانش باز گردد
و اما كسى كه كارنامه‏ اش از پشت‏ سرش به او داده شود
زودا كه هلاك خواهد
و در آتش افروخته درآيد
او در خانواده خود شادمان بود
او مى ‏پنداشت كه هرگز برنخواهد گشت
آرى در حقيقت پروردگارش به او بينا بود
نه نه سوگند به شفق
سوگند به شب و آنچه فروپوشاند
سوگند به ماه چون تمام شود
كه قطعا از حالى به حالى برخواهيد نشست
پس چرا آنان باور نمى دارند
و چون بر آنان قرآن تلاوت مى ‏شود چهره بر خاك نمى‏ سايند
بلكه آنان كه كفر ورزيده‏ اند تكذيب مى كنند
و خدا به آنچه در سينه دارند داناتر است
پس آنان را از عذابى دردناك خبر ده
مگر كسانى كه گرويده و كارهاى شايسته كرده‏ اند كه آنان را پاداشى بى‏ منت‏ خواهد بود
سوگند به آسمان آكنده ز برج
و به روز موعود
و به گواه و مورد گواهى
مرگ بر آدم‏سوزان خندق
همان آتش مايه‏ دار
آنگاه كه آنان بالاى آن نشسته بودند
و خود بر آنچه بر مؤمنان مى ‏آوردند گواه بودند
و بر آنان عيبى نگرفته بودند جز اينكه به خداى ارجمند ستوده ايمان آورده بودند
همان كه فرمانروايى آسمانها و زمين از آن اوست و خدابر هر چيزى گواه است
كسانى كه مردان و زنان مؤمن را آزار كرده و بعد توبه نكرده‏ اند ايشان راست عذاب جهنم و ايشان راست عذاب سوزان
كسانى كه ايمان آورده و كارهاى شايسته كرده‏ اند براى آنان باغهايى است كه از زير آن جويها روان است اين است رستگارى بزرگ
آرى عقاب پروردگارت سخت‏ سنگين است
هم اوست كه آغاز مى ‏كند و بازمى‏ گرداند
و اوست آن آمرزنده دوستدار
صاحب ارجمند عرش
هر چه را بخواهد انجام مى‏ دهد
آيا حديث سپاهيان
فرعون و ثمود بر تو آمد
بلكه آنان كه كافر شده‏ اند در تكذيب‏اند
با آنكه خدا از هر سو بر ايشان محيط است
آرى آن قرآنى ارجمند است
كه در لوحى محفوظ است
سوگند به آسمان و آن اختر شبگرد
و تو چه دانى كه اختر شبگرد چيست
آن اختر فروزان
هيچ كس نيست مگر اينكه نگاهبانى بر او است
پس انسان بايد بنگرد كه از چه آفريده شده است
از آب جهنده‏ اى خلق شده
از صلب مرد و ميان استخوانهاى سينه زن بيرون مى ‏آيد
در حقيقت او بر بازگردانيدن وى بخوبى تواناست
آن روز كه رازها فاش شود
پس او را نه نيرويى ماند و نه يارى
سوگند به آسمان بارش‏انگيز
سوگند به زمين شكافدار
در حقيقت قرآن گفتارى قاطع و روشنگر است
و آن شوخى نيست
آنان دست به نيرنگ مى‏ زنند
و دست به نيرنگ مى‏ زنم
پس كافران را مهلت ده و كمى آنان را به حال خود واگذار
نام پروردگار والاى خود را به پاكى بستاى
همان كه آفريد و هماهنگى بخشيد
و آنكه اندازه‏ گيرى كرد و راه نمود
و آنكه چمنزار را برآورد
و پس آن را خاشاكى تيره‏ گون گردانيد
ما بزودى بر تو خواهيم خواند تا فراموش نكنى
جز آنچه خدا خواهد كه او آشكار و آنچه را كه نهان است مى‏ داند
و براى تو آسانترين را فراهم مى‏ گردانيم
پس پند ده اگر پند سود بخشد
آن كس كه ترسد بزودى عبرت گيرد
و نگون‏بخت‏ خود را از آن دور مى دارد
همان كس كه در آتشى بزرگ در آيد
آنگاه نه در آن مى‏ ميرد و نه زندگانى مى‏ يابد
رستگار آن كس كه خود را پاك گردانيد
و نام پروردگارش را ياد كرد و نماز گزارد
ليكن زندگى دنيا را بر مى‏ گزينيد
با آنكه آخرت نيكوتر و پايدارتر است
قطعا در صحيفه ‏هاى گذشته اين هست
صحيفه ‏هاى ابراهيم و موسى
آيا خبر غاشيه به تو رسيده است
در آن روز چهره ‏هايى زبونند
كه تلاش كرده رنج برده‏ اند
در آتشى سوزان درآيند
از چشمه‏ اى داغ نوشانيده شوند
خوراكى جز خار خشك ندارند
نه فربه كند و نه گرسنگى را باز دارد
در آن روز چهره ‏هايى شادابند
از كوشش خود خشنودند
در بهشت برين‏ اند
سخن بيهوده‏ اى در آنجا نشنوند
در آن چشمه‏ اى روان باشد
تختهايى بلند در آنجاست
و قدحهايى نهاده شده
و بالشهايى پهلوى هم
و فرشهايى گسترده
آيا به شتر نمى ‏نگرند كه چگونه آفريده شده
و به آسمان كه چگونه برافراشته شده
و به كوه ‏ها كه چگونه برپا داشته شده
و به زمين كه چگونه گسترده شده است
پس تذكر ده كه تو تنها تذكردهنده‏ اى
بر آنان تسلطى ندارى
مگر كسى كه روى بگرداند و كفر ورزد
كه خدا او را به آن عذاب بزرگتر عذاب كند
در حقيقت بازگشت آنان به سوى ماست
آنگاه حساب آنان به عهده ماست
سوگند به سپيده‏ دم
و به شبهاى دهگانه
و به جفت و تاق
و به شب وقتى سپرى شود
آيا در اين براى خردمند سوگندى است
مگر ندانسته‏ اى كه پروردگارت با عاد چه كرد
با عمارات ستون‏دار ارم
كه مانندش در شهرها ساخته نشده بود
و با ثمود همانان كه در دره تخته ‏سنگها را مى ‏بريدند
و با فرعون صاحب خرگاه ‏ها
همانان كه در شهرها سر به طغيان برداشتند
و در آنها بسيار تبهكارى كردند
پروردگارت بر سر آنان تازيانه عذاب را فرونواخت
زيرا پروردگار تو سخت در كمين است
اما انسان هنگامى كه پروردگارش وى را مى ‏آزمايد و عزيزش مى دارد و نعمت فراوان به او مى‏ دهد مى‏ گويد پروردگارم مرا گرامى داشته است
و اما چون وى را مى ‏آزمايد و روزى‏ اش را بر او تنگ مى‏ گرداند مى‏ گويد پروردگارم مرا خوار كرده است
ولى نه بلكه يتيم را نمى ‏نوازيد
و بر خوراكبينوا همديگر را بر نمى‏ انگيزيد
و ميراث را چپاولگرانه مى ‏خوريد
و مال را دوست داريد دوست داشتنى بسيار
نه چنان است آنگاه كه زمين سخت در هم كوبيده شود
و پروردگارت و فرشتهصف‏درصف آيند
و جهنم را در آن روز آورند آن روز است كه انسان پند گيرد وكجا او را جاى پندگرفتن باشد
گويد كاش براى زندگانى خود پيش فرستاده بودم
پس در آن روز هيچ كس چون عذاب ‏كردن او عذاب نكند
و هيچ كس چون دربندكشيدن او دربند نكشد
اى نفس مطمئنه
خشنود و خداپسند به سوى پروردگارت بازگرد
و در ميان بندگان من درآى
و در بهشت من داخل شو
سوگند به اين شهر
و حال آنكه تو در اين شهر جاى دارى
سوگند به پدرى و آن كسى را كه به وجود آورد
براستى كه انسان را در رنج آفريده‏ ايم
آيا پندارد كه هيچ كس هرگز بر او دست نتواند يافت
گويد مال فراوانى تباه كردم
آيا پندارد كه هيچ كس او را نديده است
آيا دو چشمش نداده‏ ايم
و زبانى و دو لب
و هر دو راه را بدو نموديم
ونخواست از گردنه بالا رود
و تو چه دانى كه آن گردنه چيست
بنده‏ اى را آزادكردن
يا در روز گرسنگى طعام‏ دادن
به يتيمى خويشاوند
يا بينوايى خاك‏نشين
علاوه بر اين از زمره كسانى باشد كه گرويده و يكديگر را به شكيبايى و مهربانى سفارش كرده‏ اند
اينانند خجستگان
و كسانى كه به انكار نشانه‏ هاى ما پرداخته‏ اند آنانند ناخجستگان شوم
بر آنان آتشى سرپوشيده احاطه دارد
سوگند به خورشيد و تابندگى‏ اش
سوگند به ماه چون پى رود
سوگند به روز چون روشن گرداند
سوگند به شب چو پرده بر آن پوشد
سوگند به آسمان و آن كس كه آن را برافراشت
سوگند به زمين و آن كس كه آن را گسترد
سوگند به نفس و آن كس كه آن را درست كرد
سپس پليدكارى و پرهيزگارى‏ اش را به آن الهام كرد
كه هر كس آن را پاك گردانيد قطعا رستگار شد
و هر كه آلوده‏ اش ساخت قطعا درباخت
ثمود به سبب طغيان خود به تكذيب پرداختند
آنگاه كه شقى‏ ترينشان برخاست
پس فرستاده خدا به آنان گفت زنهار ماده‏ شتر خدا و آب‏خوردنش را
ودروغزنش خواندند و آن را پى كردند و پروردگارشان به گناهشان بر سرشان عذاب آورد و آنان را با خاك يكسان كرد
و از پيامد كار خويش بيمى به خود راه نداد
سوگند به شب چون پرده افكند
سوگند به روز چون جلوه‏ گرى آغازد
و آنكه نر و ماده را آفريد
كه همانا تلاش شما پراكنده است
اما آنكه داد و پروا داشت
و نيكوتر را تصديق كرد
بزودى راه آسانى پيش پاى او خواهيم گذاشت
و اما آنكه بخل ورزيد و خود را بى ‏نياز ديد
و نيكوتر را به دروغ گرفت
بزودى راه دشوارى به او خواهيم نمود
و چون هلاك شد مال او به كارش نمى ‏آيد
همانا هدايت بر ماست
و در حقيقت دنيا و آخرت از آن ماست
پس شما را به آتشى كه زبانه مى ‏كشد هشدار دادم
جز نگون‏بخت‏ تردر آن درنيايد
همان كه تكذيب كرد و رخ برتافت
و پاك‏رفتارتراز آن دور داشته خواهد شد
همان كه مال خود را مى‏ دهد پاك شود
و هيچ كس را به قصد پاداش‏يافتن نعمت نمى ‏بخشد
جز خواستن رضاى پروردگارش كه بسى برتر است
و قطعا بزودى خشنود خواهد شد
سوگند به روشنايى روز
سوگند به شب چون آرام گيرد
پروردگارت تو را وانگذاشته و دشمن نداشته است
و قطعا آخرت براى تو از دنيا نيكوتر خواهد بود
و بزودى پروردگارت تو را عطا خواهد داد تا خرسند گردى
مگر نه تو را يتيم يافت پس پناه داد
و تو را سرگشته يافت پس هدايت كرد
و تو را تنگدست‏ يافت و بى ‏نياز گردانيد
و اما يتيم را ميازار
و گدا را مران
و از نعمت پروردگار خويش سخن گوى
آيا براى تو سينه‏ ات را نگشاده‏ ايم
و بار گرانت را از تو برنداشتيم
كه پشت تو را شكست
و نامت را براى تو بلند گردانيديم
پس با دشوارى آسانى است
آرى با دشوارى آسانى است
پس چون فراغت‏ يافتى به طاعت دركوش
و با اشتياق به سوى پروردگارت روى آور
سوگند به انجير و زيتون
و طور سينا
و اين شهر امن
براستى انسان را در نيكوترين اعتدال آفريديم
سپس او را به پست‏ ترين پستى بازگردانيديم
مگر كسانى را كه گرويده و كارهاى شايسته كرده‏ اند كه پاداشى بى‏ منت‏ خواهند داشت
پس چه چيز تو را بعد به تكذيب جزا وامى دارد
آيا خدا نيكوترين داوران نيست
بخوان به نام پروردگارت كه آفريد
انسان را از علق آفريد
بخوان و پروردگار تو كريمترين است
همان كس كه به وسيله قلم آموخت
آنچه را كه انسان نمى‏ دانست آموخت
حقا كه انسان سركشى مى ‏كند
همين كه خود را بى ‏نياز پندارد
در حقيقت بازگشت به سوى پروردگار توست
آيا ديدى آن كس را كه باز مى‏ داشت
بنده‏ اى را آنگاه كه نماز مى‏ گزارد
چه پندارى اگر او بر هدايت باشد
يا به پرهيزگارى وادارد
آيا چه پندارى اگر او به تكذيب پردازد و روى برگرداند
مگر ندانسته كه خدا مى ‏بيند
زنهار اگر باز نايستد موى پيشانى را سخت بگيريم
موى پيشانى دروغزن گناه‏پيشه را
تا گروه خود را بخواند
بزودى آتشبانان را فرا خوانيم
زنهار فرمانش مبر و سجده كن و خود را نزديك گردان
ما در شب قدر نازل كرديم
و از شب قدر چه آگاهت كرد
شب قدر از هزار ماه ارجمندتر است
در آن فرشتگان با روح به فرمان پروردگارشان براى هر كارى فرود آيند
تا دم صبح صلح و سلام است
كافران اهل كتاب و مشركان دست‏بردار نبودند تا دليلى آشكار بر ايشان آيد
فرستاده‏ اى از جانب خدا كه صحيفه ‏هايى پاك را تلاوت كند
كه در آنها نوشته ‏هاى استوار است
و اهل كتاب دستخوش پراكندگى نشدند مگر پس از آنكه برهان آشكار براى آنان آمد
و فرمان نيافته بودند جز اينكه خدا را بپرستند و در حالى كه به توحيد گراييده‏ اند دين را براى او خالص گردانند و نماز برپا دارند و زكات بدهند و دين پايدار همين است
كسانى از اهل كتاب كه كفر ورزيده‏ اند و مشركان در آتش دوزخند در آن همواره مى‏ مانند اينانند كه بدترين آفريدگانند
در حقيقت كسانى كه گرويده و كارهاى شايسته كرده‏ اند آنانند كه بهترين آفريدگانند
پاداش آنان نزد پروردگارشان باغهاى هميشگى است كه از زير آن نهرها روان است جاودانه در آن همى مانند خدا از آنان خشنود است و از او خشنود اين براى كسى است كه از پروردگارش بترسد
آنگاه كه زمين به لرزش خود لرزانيده شود
و زمين بارهاى سنگين خود را برون افكند
و انسان گويد را چه شده است
آن روز است كه خبرهاى خود را باز گويد
كه پروردگارت بدان وحى كرده است
آن روز مردم پراكنده برآيند تا كارهايشان به آنان نشان داده شود
پس هر كه هموزن ذره‏ اى نيكى كند آن را خواهد ديد
و هر كه هموزن ذره‏ اى بدى كند آن را خواهد ديد
سوگند به ماديانهائى كه با همهمه تازانند و با سمخود از سنگ آتش مى ‏جهانند
و برق همى جهانند
و صبحگاهان هجوم آرند
و با آن گردى برانگيزند
و بدان در دل گروهى درآيند
كه انسان نسبت به پروردگارش سخت ناسپاس است
و او خود بر اين نيك گواه است
و راستى او سخت‏ شيفته مال است
مگر نمى‏ داند كه چون آنچه در گورهاست بيرون ريخته گردد
و آنچه در سينه‏ هاست فاش شود
در چنان روزى پروردگارشان به ايشان نيك آگاه است
كوبنده
چيست كوبنده
و تو چه دانى كه كوبنده چيست
روزى كه مردم چون پروانهپراكنده گردند
و كوه ‏ها مانند پشم زده‏ شده رنگين شود
اما هر كه سنجيده ‏هايش سنگين برآيد
پس وى در زندگى خوشى خواهد بود
و اما هر كه سنجيده ‏هايش سبك بر آيد
پس جايش هاويه باشد
و تو چه دانى كه آن چيست
آتشى است‏ سوزنده
تفاخر به بيشترداشتن شما را غافل داشت
تا كارتان به گورستان رسيد
نه چنين است زودا كه بدانيد
باز هم نه چنين است زودا كه بدانيد
هرگز چنين نيست اگر علم‏اليقين داشتيد
به يقين دوزخ را مى ‏بينيد
سپس آن را قطعا به عين‏اليقين درمى‏ يابيد
سپس در همان روز است كه از نعمت پرسيده خواهيد شد
سوگند به عصر
كه واقعا انسان دستخوش زيان است
مگر كسانى كه گرويده و كارهاى شايسته كرده و همديگر را به حق سفارش و به شكيبايى توصيه كرده‏ اند
واى بر هر بدگوى عيبجويى
كه مالى گرد آورد و برشمردش
پندارد كه مالش او را جاويد كرده
ولى نه قطعا در آتش خردكننده فرو افكنده خواهد شد
و تو چه دانى كه آن آتش خردكننده چيست
آتش افروخته خدااست
كه به دلها مى ‏رسد
و در ستونهايى دراز آنان را در ميان فرامى‏ گيرد
در ستونهاي كشيده و طولاني
مگر نديدى پروردگارت با پيلداران چه كرد
آيا نيرنگشان را بر باد نداد
و بر سر آنها دسته دسته پرندگانى ا بابيل فرستاد
بر آنان سنگهايى از گل مى‏ افكندند
و آنان را مانند كاه جويده‏ شده گردانيد
براى الفت‏ دادن قريش
الفتشان هنگام كوچ زمستان و تابستان
پس بايد خداوند اين خانه را بپرستند
همان كه در گرسنگى غذايشان داد و از بيم آسوده ‏خاطرشان كرد
آيا كسى را كه جزا را دروغ مى‏ خواند ديدى
اين همان كس است كه يتيم را بسختى مى ‏راند
و به خوراك‏ دادن بينوا ترغيب نمى ‏كند
پس واى بر نمازگزارانى
كه از نمازشان غافلند
آنان كه ريا مى كنند
و از زكات خوددارى مى ‏ورزند
ما تو را كوثر داديم
پس براى پروردگارت نماز گزار و قربانى كن
دشمنت‏ خود بى‏ تبار خواهد بود
بگو اى كافران
آنچه مى ‏پرستيد نمى ‏پرستم
و آنچه مى ‏پرستم شما نمى ‏پرستيد
و نه آنچه پرستيديد من مى ‏پرستم
و نه آنچه مى ‏پرستم شما مى ‏پرستيد
دين شما براى خودتان و دين من براى خودم
چون يارى خدا و پيروزى فرا رسد
و ببينى كه مردم دسته‏ دسته در دين خدا درآيند
پس به ستايش پروردگارت نيايشگر باش و از او آمرزش خواه كه وى همواره توبه‏ پذير است
بريده باد دو دست ابولهب و مرگ بر او باد
دارايى او و آنچه اندوخت‏ سودش نكرد
بزودى در آتشى پرزبانه درآيد
و زنش آن هيمه‏ كش
بر گردنش طنابى از ليف خرماست
بگو اوست‏ خداى يگانه
خداى صمد
نزاده و زاده نشده است
و هيچ كس او را همتا نيست
بگو پناه مى برم به پروردگار سپيده دم
از شر آنچه آفريده
و از شر تاريكى چون فراگيرد
و از شر دمندگان افسون در گره ‏ها
و از شر حسود آنگاه كه حسد ورزد
بگو پناه مى برم به پروردگار مردم
پادشاه مردم
معبود مردم
از شر وسوسه‏ گر نهانى
آن كس كه در سينه‏ هاى مردم وسوسه مى ‏كند
چه از جن و انس
